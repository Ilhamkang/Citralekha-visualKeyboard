//oo// Awighnamastu //oo//

I. JAGADḌITA
---/⏑⏑/⏑-⏑/⏑⏑-/⏑⏑⏑/⏑⏑⏑/-⏑-/⏑⏓

1. Saṅ hyaṅniṅ masa Karttikāsiha riṅ āhyun ayaśa rěcěpiṅ pralāpita/
    āpan ṅhiṅ sira teki nitya pinakesini manahiṅ akuṅ kěneṅ uněṅ/
    saṅ darpānyuh i cittaniṅ wwaṅ ahajöṅ rara rahayu haneṅ dalěm puri/
    saṅ lot lāgi mamiṇḍa ri twasiṅ añindra liriṅ awětu rāgakuṅ lulut/

2. Don iṅ māstuti pādapāṅkaja Bhaṭāra Madana saha yoga ḍāraka/
    hyunkwāmarṇa těmahnirāṅdadi mahāprabhu taruṇa surūpa śaktimān/
    ndan saṅ Śri Śatasenya Paṇḍukula yeka pinaka bapa de nareśwara/
    tusniṅ Hehaya śudḍawaṅśa yatikebunira makaṅaran Prabhāwati//   

