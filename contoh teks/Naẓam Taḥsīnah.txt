(1) 
Bismillāhirroḥmānirraḥiim

Miwiti hamba ing naẓam iki tarajjumahan/
Sarta nĕbut asma Allah murah kadunyan/
Kang asih ing mukmin sawarga pinaringan/
Besok tĕka akhirat langgĕng kahuripan//

Wajib syukur ing Allah satuhu/
Alḥamdulillahi al-llażī hadānā/
Lihāżā wamā kunnā linahtadiya/
Lawlā anhadāyna Allah//

Utawi sakeh puji kagungane Allah/
Kang nuduhakĕn Allah ing kawula ning manah/
Kĕrana ikilah sah iman kagĕnah/
Lan sahe ngibadat bĕnĕr partingkah//
