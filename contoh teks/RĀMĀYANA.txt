RĀMĀYANA

1. hana sira ratu dibya rěngon
    praśāsta ring rāt musuh nira praṇta 
    jaya paṇḍita ring aji kabeh
    sang Daśaratha nāma tāmoli 

2. sira ta Triwikramapitā
    pinakabapa bhaṭāra Wiṣṇu mangjanma 
    inaka nikang bhuwana kabeh 
    ya ta don ira nimitta ning janma 

3. guṇamānta sang Daśasatha 
    wruh sira ring Weda bhakti ring dewa 
    tar malupeng pitṛpūja
    māsih ta sireng swagotra kabeh 

4. rāgādi musuh maparö
    ri hati ta tonggwanya tan madoh ring awak
    yekā tan hana ri sira 
    prawīra wihikan sireng nīti
